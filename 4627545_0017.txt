De diectasi homerica. 149

prae ceteris audiri VelimUS‚ majore vi vel, ut cum physio-
logis loquar, fortiore respiratione pronuntiemus, de Graeco-
rum accentibus longe aliter statuendum est. Ei enim, ut
jam nomine προςῳὸία (accentus) discimus, non alia de causa
signa illa appingebant quam ut indicarent, qua vocis quasi
modulatione pronuntianda essent vocabula. Cf. quae sub-
tilissime hac de re disseruit Hadleyus in Ourt. „Stud.“

V, '409 sqq.

Sufficiebat autem eas syllabas signis notare, quae voce
acuta quasi canebantur. Jam syllaba longa, quae accentu
distinguitur, triplici modo pronuntiari potest. Aut enim
tota syllaba uno eodemque sono acuto canitur (προςῳδία
ὀξεῖα), e. g. εἵς, τιμή (a), aut priore syllabae parte fusce
edita in posteriore demum parte vox ad sonum illum acu-
tum effertur (qui accentus non minus quam qui vulgo cir-
cumflexus vocatur, in vocis flexione positus est, quare veterum
quidam, ut Glaucus Samius, eum proprio nomine ἀντανα-
κλωμένην dixerunt), e. g. ἄπιοι-όντων, ἆντιώντων (b), aut
prior syllabae pars sono acuto canitur, in posteriore parte
ad paullo graviorem sonum deflectitur vox (περισπωμένη),
e. g. ἀντιά-οντες, ἄντιωντες(0)·

Ξᾞ ΞῖΞΞὲῈ ΞΞᾸΞΞΞ -Ξ

τι· μη , ἇν- -u- ων· των ἆν- τι·- ων- ”teg

 

 

 

 

 

 

 

 

Quibus apparet prorsus sufficere ad vocem tali modo
flectendam, i. e. ad 'circumflexum ponendum duarum mora-
rum syllabam nullamque esse causam, cur syllabas circum-
flexas ab initio trium morarum mensuram habuisse credamus.
Jam cum circumflexus nihil aliud sit nisi signum melo·
diae, qua vox canatur, luculentissime apparet, solius
hujus signi vi syllabam produci non posse. Hoc enim si
sumeres, consequeretur, unumquemque sonum, quo acutiore
voce ederetur, eo longiorem esse.

