De diectasi homerica. 183

Nam qui Iliadem et Odyssean] — ut ita dicam — primi
contexuerunt vel potius primi singula carmina condiderunt,
e quibus postea duo illa magna carmina composita sunt,
sine dubio ea lingua usi sunt, quatum omnes utebantur,
i. e. ea lingua, quae cum ‚lingua vulgari rhapsodorum recen-
tiorum aetatis comparata pervetustam haberet speciem. Cum
vero carmina vetusta illa lingua primum condita nondum
litteris mandarentur, sed a patre fili, a filio nepotis memo-
riae traderentur idque eo tempore, quo haudquaquam
poetica virtus evanuisset, sed multi essent, quos divino
afflatu dignarentur Musae: minime est mirandum, quod filii
non anxio animo veriti sunt, ne litteram a patribus aecep-
tam mutarent. Neque magis mirandum est, quod illi recen-
tiores, quamquam in universum carmina non lingua illa
vetusta, sed ipsorum aetatis lingua vulgari cantarunt, tamen
et singulas formulas, quae in eisdem versus sedibus saepe
usu venirent, et totos versus vel hemistichia, quae saepe in
illis carminibus redirent, ideoque in animis quasi insculpta
essent atque ita viderentur poesis epicae propria, ut re-
moveri non possent, summa pietate servarunt.

Et re vera ex accurata harum rerum inquisitione —
dolendum est, quod adhuc parum has in res inquisiverunt
viri docti — apparet, formas illas vetustas fere semper in
certis quibusdam versus sedibus Vel in solemnibus formulis
reperiri. Ita saepissime F in formulis servata est; ita gene-
tivos in -οιο plerosque in certis locis vel in formulis usur·
pari demonstravit Leskienius; atque idem etiam de formis
verborum in -αω statuendum esse, nos jam probare conemur.

Formarum integrarum exempla in Iliade Odysseaque ex-
stant 64 (formis saepius repetitis pro singulis numeratis 35)
et quidem in versibus 63. Hae vero formae non ubique
usurpantur, sed fere semper aut in fine versus aut in eae-

sura majore. ²⁵)

 

25) Etiam aliis in rebus caesuras idem valere ac versus finem-docet
Imm. Bekkerus, „Hom Bl.“ I, 144.

